NOVUM ORGANUM. 51.)

Quinetiam Gz'lbertus, postquam iu contemplationibus
magnetis se laboriosissime exercuisset, confinxit statim
philosophiam, consentaneam rci'apud ipsum praepollenti.

LV.

Maximum et velut radicale discrimen ingenio-
rum, quoad philosophiam et scientias, illud est, quod
alia ingonia siut fortiora et aptiora ad notandas re-
rum differentias, alia ad notandas rerum si-
militudines. Ingenia enim constantia et acuta,
figere contemplationes, et morari et haerere in omni
subtilitate differentiarum possunt. Ingenia autem subli-
mia et discursiva, etiam tenuissimas et catholicas
rerum similitudines, et agnoscunt et componunt. Utrum-
que autem ingenium facile labitur in excessum, prensando
aut gradus rerum aut umbras.

LVI.

Reperiuutur ingenia alia in admirationem an-
tiquitatis, alia in amorem et amplexum novi-
tatis effusa3 pauca vero ejus temperamenti sunt, ut
modum tenere possint, quin, aut quae recte posita

sunt ab antiquis convellant, aut ea contemnant quae recte
'afferuntur a novis.

Hoc vero magno scientiarum et philosophiae detri-
mento fit, quum studia potius sint antiquitatis et no-
vitatis, quam judicia.

Veritas autern non a felicitate temporis alicujus,
quae res varia est, sed a lumine naturae et expe-
rientiae, quod aeternum ost, petenda est.

Î‡ Itaque abneganda sunt ista. studia, et videndum, ne
intellectus ah illis ad consensum abripiatur. 0

