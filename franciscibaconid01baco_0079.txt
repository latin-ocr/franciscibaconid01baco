NOVUM ORGANUM. 73

‚prout rite aut male institutae, tales sequuntur philosophiae
et contemplationes. Fallunt autem et incompetentes sunt
eae, quibus utimur in universo illo processu,
qui a sensu et rebus ducit ad axiomata et conclusiones.

Qui quidem processus quadruplex est et vitia
ejus totidem.

Primo, impressiones sensus ipsius vitiosae sunt3
sensus enim et destituit et fallit. At destitutionibus
substitutiones, fallaciis rectificationes debentur.

S e c u n d o, notiones ab impressionibus sensuum male
abstrahuntur3 et interminatae et confusae sunt, quas ter-
minatas et bene finitas esse oportuit.

Tertio, inductio mala est, quae per enumerationem
simplicem principia concludit scientiarum, non adhibitis

exclusionibus et solutionibus sive separationibus naturae
debitis.

Postremo, modus ille inveniendi et probandi, ut
primo principia maxime generalia constituantur, deinde
inedia axiomata ad ea applicentur et probentur, errorum
mater est et scientiarum omnium calamitas,

Verum de istis, quae jam obiter perstringimus, fusius
dicemus, quum VERAM INTERPRETANDAE
NATURAE VIAM, absolutis istis expiationibus et

expurgationibns mentis, proponemus.

LXX.

Sed demonstratio longe optima est EX-
PERIENTIA, modo haereat inipso experi-
mento. Nam si traducatur ad alia, quae similia existi-
mantur, nisi rite et ordine fiat illa traductio, res fallax
est. At modus experiendi, ι quo homines nunc
utuntur, caecus est et stupidus.

Itaque cum errant et vagantur nulla via certa, sed

