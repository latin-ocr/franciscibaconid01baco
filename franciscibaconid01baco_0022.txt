16 PRAEFATIO.

proponentur, non tantum vera essent, sed etiam ad ani-
mos hominum, licet miris modis occupatos et interclusos,
non incommode aut aspere accederent. Veruntamen ae-
quum est, ut ab hominibus impetremus [in tanta praeser-
tim doctrinarum et scientiarum restauratione] ut, qui dc
hisce nostris aliquid, sive ex sensu proprio, sive
ex autoritatum turba, sive ex demonstrationum formis
[quae nunc tanquam leges quaedam judiciales invaluerunt]
statuere aut existimare velit, ne id, in transi-
tu et velut aliud agend0, facere se posse
speret3 sed, ut rem pernoscat, nostram, quam
describimus et munimus viam, ipsepaulatim
tentet, subtilitati rerum, quaein experien-
tia signata est, assuescat, pravos denique
atque alte haerentes mentis habitus, tempe-
stiva et quasi legitima mora corrigat, atque
tum demum, si placuerit, postquam in potes-
tate sua esse coeperit, judici-o suo utatur.

