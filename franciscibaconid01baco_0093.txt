NOVUM ORGANUM. 87

ditione causarum, rerum quae jampridem suut cognitam
non eam, quae nova operum pignora, et novam axiomatum
lucem assequatur.

Itaque, si finis scientiarum a nemine adbuc beno
positus sit, non mirum est, si iniis, quae sunt
subordinata ad finem, sequatur aberratio.

LXXXII.

Quemadmodum autem finis et meta scientiarum, male
posita sunt apud homines, ita rursus, etiam si illa recte
posita fuissent, viam tamen sibi delegerunt omÎ‡
nino erroneam et imperviam.

Quod stupore quodam animum rite rem reputanti
perculserit, uon ulli mortalium curae aut cordi fuisse, ut
intellectui humano, ab ipso sensu et experientia, ordinata
et bene condita via, aperietur et muniretur, sed omnia,
vel traditionum caligini, vel argumentorum vertigini et
turbini, vel casus et experientiae vagae et inconditae undis
ct ambagibus permissa esse.

Atque cogitet quis sobrie et diligenter, qualis sit
ea via, quam in inquisitione et inventione alicujus rei,
homines adbibere consueverunt. Et primo notabit
proculdubio inveniendi modum simplicem et inartificiosum,
qui hominibus maxime est- familiaris. Hic autem non
alius est, quam ut is, qui se ad inveniendum aliquid com-
parat et accingit, primo, quae ab aliis circa illa dicta
sint, inquirat et evolvat, deinde propriam meditationem
addat, atque per mentis multam agitationem, spiritum
suum proprium sollicitet et quasi invocet, ut sibi
oracula pandat3 quae res omnino sine fundamento est ct
in opinionibus tantum volvitur.

At alius quispiam dialecticam ad inveniendum
adv occt, quac nomine tenus tantum, ad id quod agitur,

